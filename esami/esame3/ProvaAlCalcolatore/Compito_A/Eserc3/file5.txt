In Sicilia ad Aci Trezza, un paesino nei pressi di Catania, vivono i Toscano,
soprannominati da tutti Malavoglia. La famiglia, che risiede nella casa del nespolo e possiede
una barca chiamata “Provviddenza”, vive soprattutto dei proventi ottenuti dalla pesca.
Al momento in cui il romanzo di Verga ha inizio i Toscano sono otto:
padron ‘Ntoni, il capo famiglia
Suo figlio Bastianazzo con la moglie Maruzza detta la Longa
I loro cinque figli: ‘Ntoni di vent’anni, descritto come buono ma un po’ sfaticato, Luca, Mena detta Sant’Agata per via del tempo speso al telaio, Alessi e Lia.
I Malavoglia sono dei gran lavoratori, il soprannome dato alla loro famiglia è, quindi,
come vuole la tradizione popolare siciliana, antifrastico.